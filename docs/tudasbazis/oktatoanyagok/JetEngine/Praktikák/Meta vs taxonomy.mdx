---
title: Meta field vs Taxonomy
description: Mikor hasznos a meta fields (egyedi mező), és mikor inkább a Taxonómiák?
keywords:
  - jetengine, cpt, cct, elementor
sidebar_label: Meta vs Taxonomy
sidebar_position: 3
---

import FontAwesomeIcon from "@site/src/components/FontAwesomeIcon";
import WPEmbed from "@site/src/components/WPEmbed";
import BrowserWindow from "@site/src/components/BrowserWindow";

## Bevezető

Az első, amivel tisztában kell lennünk, hogy mit jelent a WordPress-ben a Meta fields (egyedi mező), valamint Taxonomy (taxonómia), továbbá, hogy milyen esetben mit kell használni.
A leírás a JetEngine mentén fogja szemléltetni, de a közös halmaz változatlan. Amikor egy specifikus funkciót említünk, zárójelben jelezzük, ha egy fix JetEngine specifikus tulajdonság.

## Mi az a meta field?
A WordPress-ben minden bejegyzés, oldal és egyéb egyedi bejegyzésnek vannak úgynevezett metaadatai, amit szokás meta fields, custom fields és egyedi mezőnek is hívni. A továbbiakban
mi egyedi mezőként fogunk hivatkozni rá.

Az egyedi mezők adatait a WordPress az adatbázisban alapértelmezetten a **wp_postmeta** táblában kezeli és tárolja. Az itt lévő rekordok pedig 4 oszlopba rendeződnek:
*meta_id, post_id, meta_key és meta_value*. Egyes bővítmények, mint például a Meta Box, rendelkeznek olyan funkcióval, amely a metaadatok tárolását más struktúrában végzi.
Az egyedi mezőket arra használhatjuk, hogy az egyes posztokhoz (nem csak a bejegyzésre értendő!) további adatokat tudjunk hozzáadni. Ezen mezőket használhatjuk a lekérdezésekben is,
így szegmentáltan tudunk adatokat (például posztokat) megjeleníteni, ami a meta értékétől függhet. A WordPress alapértelmezetten biztosít lehetőséget arra, hogy PHP segítségével
létrehozzunk saját egyedi mezőket, és kezeljük őket.

Az egyedi mezők bár rugalmasak, nagyobb adatmennyiség esetében ezek szűrése, lekérdezése lassabb lehet.
Összegezve, az egyedi mezők segítségével extra információkat lehet az adott poszthoz megadni, amiket utána használhatunk lekérdezésekhez, információk megjelenítéséhez. Alapvetően
nincs limit megszabva a metákat illetően, de érdemes fejben tartani, hogy igyekezzünk mértékkel használni.


### Típusok
Alapvetően az egyedi mezők kulcs-érték párosok, amik sokféle adatot tárolhatnak: szöveg, szám, dátum, tömb, objektum, média stb.

:::info Tudtad?

A post címe, azaz *post_title,* valamint az *ID* nem metaadat, hanem attribútum, amelyek a **wp_posts** táblában tárolódnak.

:::

A JetEngine összesen 18+1 egyedi mezőtípussal rendelkezik jelenleg. Más bővítmények is vannak, amik segítségével egyedi mezőket társíthatunk a posztokhoz, például *Advanced Custom Fields (ACF),
Meta Box, Pods* stb. Ezek a bővítmények mind tartalmazzák az általánosnak mondható típusokat: szöveg, szövegmező, jelölőnégyzet, rádiógombok, ismétlődők, galéria és még sorolhatnám.
Minden típusnak megvan a maga haszna. A projektünk fogja részben meghatározni, milyen típusokat fogunk felhasználni. Mivel a dokumentáció a **JetEngine**-ről szól, így most ezzel
kapcsolatban fogjuk a példákat átnézni.


## Mi az a Taxonomy?
A Taxonomy, magyarul taxonómia segítségével csoportosíthatjuk és kategorizálhatjuk a posztokat. Ez segít a bejegyzések szervezésében. Fontos, hogy a taxonómiák az egyedi mezőkkel
ellentétben rendelkeznek archív oldalakkal. Taxonómiákkal már alapértelmezetten is találkozol a WordPress-ben, ugyanis a bejegyzések kapásból kettővel is rendelkeznek: Kategóriák és Címkék néven.
A taxonómián belül találhatóak a terms-ek. Magyarra fordítva a Kategória = taxonómia, a benne lévő kategória megnevezések, például hírek = terms. A terms-eknek ugyanúgy van azonosítója
és slug-ja is, azaz keresőbarát neve, továbbá leírása. Szintén ide tartozik a hierarchikus opció, amit jól szemléltet az alapértelmezett blog/bejegyzés felállás, ahol a kategóriákat csoportosíthatjuk,
szemben a címkékkel, ahol erre nincs lehetőség. Ez technikailag egyetlen funkció "false/true" értéke különbözteti meg. Bizonyos tekintetben a Taxonómia rendszer gyorsabb, mint
az egyedi mezők.

## Mikor mit használjunk? (JetEngine)
Miután tisztáztuk a két legfontosabb dolgot, nézzük meg konkrét példákkal bemutatva, hogy mikor melyiket ideálisabb használni. Mivel a JetEngine komplex lekérdezéseket is kezel,
sőt mi magunk is összeállíthatjuk, alapvetően a tartalom lesz a főbb szempont. Figyelembe kell vennünk, ha a projekt szűréseket is igényel, ugyanis egyes egyedi mezők szűrése nem megoldott még.
Mivel itt most csak a JetSmartFilter (továbbiakban *JSF*) jöhet érdemben szóba, tudnunk kell azt, hogy a text, textarea, valamint wysiwyg-be tárolt adatok szűrése nem megoldható, csak ha a JSF Search widgetét
használjuk. Ez azt jelenti, hogy egy text mezőből nem fogunk tudni készíteni checkbox szűrőt. Ebből pedig az következik, hogy igyekezzünk a fentebb említett mezőket annak tudatában használni,
hogy ezen adatok szűrése némiképp korlátozott. Fontos tudni, hogy milyen csoportosításokat szeretnénk. Ha nagyobb, akkor előnyösebb a Taxonómiákat igénybe venni.

A Taxonómiák rendelkeznek archív oldallal, ezért ha egyes esetekben ezen oldalakat is igénybe szeretnénk venni, egyszerűbb a generált módokat igénybe venni. A metákat nem lehet
kategorizálni, és nem generálnak archív csoportosító oldalakat. Kategorikus kialakítást csak lekérdezésekkel lehet megoldani, ráadásul ha számos, akár 100+ tárolt értékről lenne szó,
helytállóbb lehet a taxonómiák használata.

:::caution Figyelem!

A JetEngine Map listing rendszere nem képes taxonómia terms értékből Google vagy egyéb más helymeghatározást beállítani. Ha a térképes megjelenítés és geolokációs funkciók
részét képezik a projektnek, a város, megye, ország típusú adatokat tároljuk metákban vagy Glossary-ban, és ne terms-ként.

:::

### Szempontok
Vegyük sorra a szempontokat, amiken minden alkalommal a projekt tervezési fázisában menj végig:



## Példák