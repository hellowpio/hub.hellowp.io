---
title: JetEngine - Áttekintés
description: Mi az a JetEngine, milyen funkciókat tartalmaz, milyen típusú oldalakat és rendszereket készíthetünk vele.
keywords:
  - jetengine
  - cpt
  - cct
  - elementor
sidebar_label: Áttekintés
sidebar_position: 1
---

import FontAwesomeIcon from "@site/src/components/FontAwesomeIcon";
import WPEmbed from "@site/src/components/WPEmbed";
import BrowserWindow from "@site/src/components/BrowserWindow";

## Bevezető

A JetEngine egy All-in-One bővítmény, mivel több funkciót és modult is tartalmaz. Alapvetően hasonlóan az ACF vagy Toolset-hez, itt is készíthetünk egyedi metaboxokat, melyeket
hozzáadhatunk különböző post típusokhoz (például bejegyzések, oldalak stb.). Ereje abban rejlik, hogy alapjaiban könnyen kezelhető, és tartalmaz **CPT (Custom Post Type)**, **Taxonómia**
valamint **Options Page** készítő modulokat is, így ezeket nem kell egyedileg PHP-ban megírni, vagy más bővítményeket telepíteni. A másik szintén kiemelten fontos funkciója az
úgynevezett **Listing**, aminek segítségével egyszerűen és könnyedén elkészíthetjük a listázásokat, legyen szó CPT posztokról vagy taxonómiákról, sőt ennél többet is támogat. A
Listing rendelkezik saját lekérdezési beállítási panellel, de ezt a részt már nyugalmazta a fejlesztő csapat, és helyette megalkotta a **Query Builder** modult, ami felváltja
a Listing Grid lekérdezési beállításait, és egy gyorsabb, komplexebb, flexibilisebb rendszert állított a helyére. A főbb modulokhoz tartozik még a **Relations** kapcsolati rendszer,
amely lehetőséget ad arra, hogy egyszerű vagy komplex kapcsolati rendszert alakítsunk ki a CPT, USER, TAXONÓMIA valamint CCT között. A JetEngine ennél
még sokkal többre képes, de első körben beszéljük át, milyen projektekben vehetjük a leginkább hasznát, és persze mi az, amire nem ajánlott eszköz. 


### Mire használhatjuk
A JetEngine-t a leginkább olyan projektekben tudjuk hasznosítani, ahol eleve szegmentáltan kellene megjelenítenünk egyes adatokat. Kiválóan alkalmazható például, ha receptes
oldalt szeretnénk készíteni, vagy ingatlan listázókat. De ha apartmanok bemutatása és foglalási rendszer kialakítása lenne a feladat, ugyanúgy megállja a helyét.
Itt viszont figyelembe kell venni, hogy szükség lesz a JetBooking kiegészítőre és a JetFormBuilder (ingyenes) űrlapkészítőre. 

Ha gyűjtőfogalommal kellene élnem, akkor a JetEngine úgynevezett **Listing** és **Directory** alapú oldalak készítésénél a leghasznosabb, de az idők során a fejlesztéseknek és kiegészítő
moduloknak köszönhetően ennél sokkal többre képes.

Jól kombinálható **webshopokkal** is, így akár egyedi terméklistázók kialakítására egyaránt alkalmazható. Itt persze fontos megjegyezni, hogy nem vált ki egy WooCommerce-re szakosodott
bővítményt, ugyanis nincsenek webshop-specifikus widgetek.

**Portál** vagy **Membership Directory** projektek esetében szintén bevethető, de akár **adománygyűjtő** oldalt is összeállíthatunk vele.

A JetEngine felhasználásának esetében az a legnagyobb probléma, hogy nehéz röviden leírni azt, hogy mire képes, mivel rengeteg modul, funkció és kombináció áll rendelkezésre,
ebből adódóan csak általános értelemben beszélhetünk a projekttematikákról. Attól, hogy a te weboldalad nem tartozik a felsorolt kategóriák egyikébe sem, nem jelenti azt,
hogy nem megoldható a JetEngine használatával.

Mivel portál szintű projektekre is sűrűn alkalmazzák, ez egy további fontos elemmel bővíti az így is széles palettát, ami nem más,
mint a **Profile Builder** és a **Frontend Submission** kombók. Ez pedig pontosan azt jelenti, amire most gondolsz. Készíthetsz saját menüt, vezérlőpultot és komplett profilrendszert
a felhasználóid számára, akik feltölthetik és szerkeszthetik a fiókadataikat (aminek mezőit természetesen te állíthatod be), továbbá akármilyen posztot beküldhetnek.


### Előnyök
A JetEngine egyik előnye a modularitás. Nem csak azt oldja meg, hogy egyedi mezőket készíthetsz, hanem listázhatod, és a lekérdezéseket is összeállíthatod vele, ráadásul **Elementor / Gutenberg**,
valamint részben már **Bricks kompatibilis**. Alapvetően nem igényel programozói tudást, hiszen mindenhez kapsz egy drag and drop felületet és rengeteg
beállítást. A legtöbb Listing és Directory-hoz kapcsolódó nélkülözhetetlen funkciót már tartalmazza, a fejlesztés pedig folyamatos. Egyes kiegészítők önállóak, mint a
JetAppointment, JetBooking vagy JetFormBuilder, illetve JetSmartFilter és JetPopup. Ezen bővítmények közül a két foglalórendszer az, ami nem működik a JetEngine nélkül. A többi viszont
opcionálisan kombinálható önálló bővítmény.


### Hátrányok
A JetEngine egyik hátránya, hogy túl sokat tud. Ez önmagában nem lenne probléma, de olyan sok kombinációs lehetőség van, hogy megtanulni időigényes, viszont kifizetődő.
A másik, és talán ezt emelnénk ki, mint legnagyobb hátrány, az optimalizálatlanság. Egy alacsonyabb erőforrású szerveren a JetEngine használata kevésbé ajánlatos. Mivel alapvetően
Elementorra épül, önmagában tudjuk, hogy teljesítménybeli problémákkal küzd, persze ez nem a fő indok. A legnagyobb lassulást a tárolási rendszer és azok közötti keresés és szűrés okozza.

A JetEngine egyik megoldása a hatékonyabb adatbázis-használatra az úgynevezett **Custom Content Type** rendszer, ami a CPT-vel ellentétben egy eltérő tárolási struktúrát alkalmaz.
Ez azt eredményezi, hogy 10, 100 vagy 10.000 CCT elem szűrése (JetSmartFilter) ugyanúgy töredék idő alatt elvégzi a rendszer, viszont szöges ellentéte a Custom Post Type-oknak.

A meták tárolása továbbra is a hagyományos módon történik, ennek köszönhetően egyéb harmadik féltől származó bővítményekkel egyaránt kompatibilis, viszont masszívabb tartalmú oldalak esetében
szignifikánsan csökken a teljesítménye (kiemelnénk kifejezetten a szűrést).


### Kompatibilitás
A JetEngine-t kifejezetten Elementorhoz készítették, de az idők során a legtöbb funkciója kompatibilis lett a Gutenberggel is, valamint egyes főbb részek már a Bricks Builderrel
is működnek.


## Összegezve

Összességében elmondható, hogy a JetEngine számtalan projekttípusban alkalmazható. Fontos figyelembe venni viszont, hogy a bővítmény megtanulása időigényes, és fontos, hogy
mielőtt belevágunk, tervezzük meg megfelelően az oldal adatstruktúráit. Vegyük figyelembe, ha szűrések és felhasználói menedzsment is szerepel a feladatlistán, és igyekezzünk
ennek megfelelően tervezni.